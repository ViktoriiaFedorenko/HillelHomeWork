<!DOCTYPE html>
<html>

<head>
   <title>Page Title</title>
</head>

<body>

   <h1>Крила</h1>
   <p>А й правда, крилатим ґрунту не треба.<br>
      Землі немає, то буде небо.<br>
      <em>Немає поля, то буде воля.</em><br>
      Немає пари, то будуть хмари.<br>
      В цьому, напевно, правда пташина…<br>
      А як же людина? А що ж людина?<br>
      Живе на землі. Сама не літає.<br>
      <b>А крила має. А крила має!</b><br>
      Вони, ті крила, не з пуху-пір'я,<br>
      А з правди, чесноти і довір'я.<br>
      У кого – з вірності у коханні.<br>
      У кого – з вічного поривання.<br>
      У кого – з щирості до роботи.<br>
      У кого – з щедрості на турботи.<br>
      У кого – з пісні, або з надії,<br>
      Або з поезії, або з мрії.<br>
      Людина нібито не літає…<br>
      <b>А крила має. А крила має!</b><br>
   </p>

   <p><em>Ліна Костенко</em></p>

</body>

</html>